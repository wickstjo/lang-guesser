Donald John Trump, född 14 juni 1946 i New York, är en amerikansk republikansk politiker samt USA:s 45:e och nuvarande president. Han har tidigare varit verksam som affärsman, företagsledare och tv-personlighet. Han tillträdde ämbetet som president den 20 januari 2017 efter att ha vunnit presidentvalet den 8 november 2016.

Vid sin presidentinstallation var Trump den äldsta nytillträdande presidenten i USA:s historia. Han var då åtta månader äldre än Ronald Reagan när denne påbörjade sin första presidentperiod 1981. Han är den första presidenten som vid sitt tillträde saknat både politisk och militär erfarenhet. Han är även en av de längsta presidenterna. Trump är även den president i USA:s historia som haft störst privat förmögenhet samt den tredje presidenten som valt att avstå från presidentlönen.

Trump är född och uppvuxen i Queens i New York. Han är utbildad ekonom och avlade 1968 en kandidatexamen (B.Sc.) i nationalekonomi med inriktning finans på Wharton School vid University of Pennsylvania.[11] Före presidentskapet var han känd för sin roll som styrelseordförande och vd för Trump Organization åren 1971–2017. Under hans ledning expanderade företaget och utvecklades från att ha fokuserat på mindre hyresbostäder till att bli ett multinationellt konglomerat med verksamhet i flera olika länder och inom branscher för bland annat fastigheter, hotell, kasinon, finansiella tjänster och golfbanor. Han mötte ekonomiska motgångar under lågkonjunkturen under tidigt 1990-tal då han under en period hade en negativ nettoförmögenhet, exempelvis misslyckades hans kasinon i Atlantic City att dra in pengar och var inblandade i pengatvätt. Han arbetade därefter successivt upp sin förmögenhet till nya personliga toppnoteringar. I Forbes lista över världens rikaste personer 2018 placerades Trump på 766:e plats i världen och 260:e plats i USA med en uppskattad förmögenhet på 3,1 miljarder dollar (motsvarande 28 miljarder svenska kronor). Sedan presidentkampanjen 2016 har Trumps förmögenhet minskat med cirka 1,5 miljarder dollar. Trump var före presidentskapet även känd som tv-personlighet sedan han varit verkställande producent för NBC:s ledarskapssåpa The Apprentice åren 2004–2015.Han började bli aktiv i den politiska debatten under 1980-talet. Han kandiderade i presidentvalet 2000 för Reform Party, men drog tillbaka sin kandidatur under partiets primärval.

Under tiden som USA:s president har Trump genomfört flera av sina vallöften. Inrikespolitiskt har han har utsett Neil Gorsuch och Brett Kavanaugh till nya domare i USA:s högsta domstol.[21] Efter prövning i USA:s högsta domstol infört ett immigrationsförbund från bland annat Syrien och Somalia. Avskedat FBI-chefen James Comey för osanna vittnesmål och brister i ledningen av myndigheten. Fått igenom den största skattereformen med skattelättnader för hushåll och företag sedan Ronald Reagan under 1980-talet. Arbetslösheten har sjunkit till de lägsta nivåerna sedan 2000 under Trumps första två år som president och landets BNP har ökat. Utrikespolitiskt har han beordrat robotattacker mot mål i Syrien som svar på Bashar al-Assads användning av kemiska vapen i Syriska inbördeskriget. Lämnat Iranavtalet och återinfört ekonomiska sanktioner mot Iran. Erkänt Jerusalem som Israels huvudstad och flyttat den amerikanska ambassaden till staden. Haft en hård retorik mot Nordkoreas högste ledare Kim Jong-Un för deras kärnvapenprogram, vilket ledde till att de träffades vid ett historiskt toppmöte i Singapore som var det första någonsin mellan en amerikansk president och en nordkoreansk ledare. Vid mötet signerades en överenskommelse om kärnvapennedrustning på Koreahalvön. Omförhandlat NAFTA-avtalet och slutit den nya frihandelsöverenskommelsen USMCA med Mexiko och Kanada.

Samtidigt har Trump fått massiv kritik som president. I samband med hans installation ägde en internationell protest rum, hans presidentorder för en restriktiv immigrationspolitik har mötts med politiskt motstånd, liksom hans stöd för vapenorganisationen NRA och påstådda band med Ryssland under presidentvalet 2016. Hans beslut att flytta USA:s ambassad i Israel har lett till diplomatiska fördömanden, hans hårda retorik mot Nordkorea har kritiserats och hans planer på att låta USA lämna Parisavtalen om att minska den globala uppvärmningen har fått kritik. 